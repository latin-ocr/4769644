17

eo maxime tempore, quo Peloponnesiacum bellum geri coeptum erat, multo magis autem in illo
bello, quod a Corinthi obsidione nomen habet, Graecos homines pecunia data vel promissa con-
ducebant. Eo iam res pervenerat, ut siue eiusmodi hominum sanguinem suum quasi pretio venden-
tium opera vix ullum bellum fieri posse videretur, adeoque Lacedaemonii ipsi peregrinorum hominum
auxilia non repudiarent.⁵³) Quae consuetudo in dies aucta et confirmata haud scio utrum pernicio-
sior fuerit tuendae antiquae morum disciplinae an conservandae qua antea res publica abundabat
civium multitudini. lam vero de illa, quam peregrini homines qui in Peloponneso militabant in
Lycurgi civitatem inserebant labem morumque corruptelam, non est quod pluribus verbis dicam:
multo maior multoque gravior calamitas ab iis imminebat, qui operam suam externis regibus vel
nationibus praestabant. Qua in re militesne illi suerint an duces vel imperatores, quales clearchum,
Xenophontem, Xanthippum adeoque ipsum Agesilaum fuisse legimus, non multum interest.⁵⁴) Sive
enim illi aliarum terrarum iucunditatibus capti, a Lycurgeae disciplinae severitate liberi ac soluti
iuventutis suae sedes repetere nolebant, fortissimorum virorum opera patria privata erat: sive sti-
pendio vel praeda locupletati redibant, redibant iidem barbarorum morum contagione inquinati et
avaritia turpissimaque sordidi quaestus faciendi libidine contaminati. Quo plures autem hoc vitae
genus amplectebantur et quo in maiore honore quocunque veniebant ut optimi armorum tractan-
dorum magistri, bellandi artis certe peritissimi habebantur, eo plures patrIa relicta in peregrinas
terras migrabant.

Quae omnia si recte reputaverimus, Spartanorum rem publicam,a Lycurgo sapientissime institutam
summaque arte temperatam, decursu temporis misere corruptam et depravatam videmus. Firmissimo
enim civitatis aequalitatisque omnium praesidio, quod in pari agrorum distributione erat universaeque
rei familiarissimilitudine, sublato priscorumque morum castitate et sanctitate violata Lycurgus, qui
non alia iura ‹livitioribus, alia pauperioribus, sed omnibus eadem scripserat, idem tenuioribus optima
iura, nulla sua culpa, detraxit. Re publica enim ad interitum vergente eo res pervenerat, ut alii
divitiis affluentes vel equorum nutricatione et apparatu magnificentiae laudem quaererent adeoque
equos Olympiam ad ludos mitterent, quamquam nullo tempore res equestris in magno honore apud
Lacedaemonios fuerat, alii iique ex Herculis genere nati, quum neque agros haberent quos ararent,
neque servos quibus imperarent, sordidam operam facerent. Quae omnia quum ita sint, quis
demum ita accidisse mirabitur, ut oppressae ac fere sepultae patriae post septingentos annos non
amplius septingenti cives, in iisque vix centum superstites essent qui fundos haberent2⁵⁵J

⁵³⁸) Maiarum memoria qui ex societate foedere facta aliis auxilio veniebant ἐπίκουροι dicebantur, Herod. V, 63 οἱ
Πεισιστρατίδαι - ἐπεκαλέοντο ἐκ Θεσσαλίης ἐπικουρίην· ἐπεποίητο γάρ σφι συμμαχίη πρὸς αὐτούςε qui stipen-
dium accipiebant ἐπίκουροι μισθωτοὶ Herod. 111, 45 appellabantur, ipsi ἐπίκουροι quam μισθωτοὶ dici malebant.
cf. wachsmuth Hellen. Alterthumsk. Τ. 1. P. 2. p. 309 sq

⁵⁴) Illi non omnes pauperes erant vel obcuro loco nati, sed ex ipsa Spartanorum disciplina profecti. Ea enim
laude florebat xanthippus, Romanorum victor. Vide Polyb. 1, 32 ἐν οἷς καὶ Ξάνθιππον τινα Λακεδαιμόνιον,
ἀνδρα ’τῆς Λακωνικῆς ἀγωγῆς μετεσχηκότα καὶ τριβήν ἐν τοῖς πολεμικοῖς ἔχοντα σύμμετρον.

⁵³) mut. Agid. 5. πενία τήν πόλιν κατέσχεν ἀνελευθερίαν καὶ τῶν καλῶν ἀσχολίαν ἐπιφέρουσα μετά φθόνου
καὶ δυςμενείας πρὸς τούς ἔχοντας. ἀπελείφθησαν οὖν ἑπτακοσίων οὐ πλείονες Σπαρτιᾶται, καὶ τούτων ἴσως
ἑκατόν ἦσαν οἱ γῆν κεκτημένοι καὶ κλῆρον, ὁ δ’ ἄλλος ὄχλος ἄπορος καὶ ἄτιμος ἐν τῇ πόλει παρεκάθητο.

