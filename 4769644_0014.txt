6

inventor ille legum optimarum et aequissimi iuris,¹³) hominum quoque novas distributiones nullo
alio consilio 'secisse videtur, quam ut cives, quum omni vetere societate soluta nullo vinculo
coniuncti essent, nisi quod Spartanos se omnes eiusdemque rei publicae, ut communis ipsorum matris,
filios esse meminissent, antiquarum gentium et tribuum recordatione pristini discriminis memoriam ne
propagarent. 14) Atque ita potissimum sactum est, ut civitatem, quam ferventem et sere exaestuantem
(φλεγμαίνουσαν Plat. de Re publ. p. 372 Ε.) invenisset, sanam relinqueret et bene temperatam.

Sed multo longius quam pro angustis limitibus qui scholasticae huic scriptioni constituti
sunt a consilio meo me abripi passus sum. Non enim condere volebam cum Lycurgo et exstruere
Spartanorum rem publicam, verum quomodo a pristino suo robore et firmitate sensim in deterius
mutata sit accuratius enarrare. Cuius mutationis signa et indicia-ex omni Graecorum historia unde-
cunque conquirenda sunt. Vehementer enim dolemus eam casu nescio an necessitate quadam
communem omnium populorum fortunam fuisse, ut eorum praecipue temporum, quibus illi aut
rerum gest-arum gloria aut civilium institutorum laude florebant, memoriam a plurimis scriptoribus
literis consignatam teneamus, illius autem aetatis, qua paullatim a maiorum amplitudine desciscere
coeperunt, vix ullus inveniatur locupletior testis. At vero qui non unam alteramve periodum
accuratius dest-ibere, sed iustam et plenam gentis historiam concinnare aggrediuntur videre debent,
ne unam aetatem prae altera negligant parvique habeant. Pari enim gressu narrationem cum ipsis
rebus procedere oportet, ne quid maiore vel temeritate praeripiatur, vel cupididate exornetur, vel
denique levitate praetermittatur. Accedit tristissimus eorum error, qui quum de bellis et pacibus,
de dissensionibus civium et secessionibus, de morbis vel aliis publicis privatisve calamitatibus accu-
ratius disserere instituunt‚ in interiorem rerum hominumque naturam et condicionem inquirere et
quae vera ac propria cuiusque aetatis agendi sentiendique ratio suerit diligentius explorare praeter-
mittunt: unde dici vix potest quantum subtilior rerum cognitio detrimenti ceperit.¹⁵) Quam
tristissimam fortunam quum antiquissimam Spartanorum historiam in summam literarum calamitatem
maxime expertam esse doleamus, plurima eorum, unde aliqua in his tenebris lux oboriri possit, ex
desertis superiorum temporum spatiis conquirere, quaeque solvendae huic quaestioni nostrae idonea
esse videantur magis coniectura et divinatione assequi, quam certa rerum fide firmare debemuS.

Quae quum ita sint, ut inde exordiar unde prima disputationis nostrae argumenta repetenda
sunt, Lycurgus ipse opus suum non ita perfecisse existimandus est, ut vulgo creditur. Quae omnibus
temporibus humanarum rerum ratio suit, ut nihil tam certum tamque firmum sit, numquam ut fluctuet
et aut rerum mobilitate et fragilitate aut levitate hominum huc illuc trahatur, ea apud Spartanos
disciplinae severitate coerceri quidem potuit et contineri, opprimi penitusque exstingui non potuit.

¹³) Sunt verba Ciceronis de Re publ. lli, 6 (9), qui eundemLycnrgnm Tusc. Disp. V, 3, 7 septem illis, qui a
Graecis σοφοὶ habebantur, adnumerat.

¹⁴) nanc novam civium distributionem pariter atque senatorum institutionem Hei-odor. 1, 65 a Lycurgo repetit,
idemque Clisthenis Atheniensis cives per decem tribus ex quattuor veteribus describentis consilium fuisse
constat. Herodot. V, 66—69. Aristot. Polit. vl, 2, 11. K. F. Hermann Staatsalterthiimer 5. 111. in.

¹⁵) Ne quid de eorum levitate dicam, qui nominibus non mutatis res quoque non imitatas esse existiment: veluti
si quis propterea quod sanctissimi Atheniensium senatus appellatio eadem semper suit, semper eandem illius
et potestatem et dignitatem fuisse dicat. Iam vero qualis suit ille Areopagus a Solone institutus ant nova
auctoritate instructus, qualis idem ille a Pericle pristina sua dignitate spoliatus? Semper suerunt Romanorum
equites. At quis nescit mirum quantum interfuisse inter veteres equites qui inde a primordiis rei publicae

stipendia facerent bellaque gererent atque eos qui post Gracchorum seditiones vectigalia exercerent merca-
tuumque factitarent?

