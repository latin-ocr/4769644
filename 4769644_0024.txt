16

illi optimi erant et acerrimi Lycurgeae aequalitatis ab ipsis quantum fieri poterat maxime concussae
et prope sublatae suasores et laudatores, Quam quum integram et incolumem omnibus suis se viribus
servare simularent, non Lycurgi instituta tuebantur, sed sua defendebant privilegia et maiorem for-
titudinem non minus quam durum vitae genus summis laudibus exornantes ipsi in otio et silentio
laute splendideque vivebant, ii qui nunc ὅμοιοι appellabantur.⁵²) Qui quo magis privatis suis utili-
tatibus consultum videbant, si Lycurgi legeS‚ antiqui iuris quam antiquae condicionis tenaciores, re-
ligiose servarent. eo magis strictam quae dicitur legum interpretationem probantes in verbis haere-
bant, veram earum indolem ac rationem parvi faciebant. Tum vero nata est ex veteris masculae
virtutis negligentia pessima morum corruptela, quae quum diu per viscera civitatis serpsisset‚ dici
vix potest quanta vi et celeritate aegrotantia rei publicae membra corripuerit omnemque pristini ro-
boris recuperandi spem sustulerit. Multi enim ex feliciore condicione ad paupertatem depressi dum sua
negotia gerebant, remque familiarem procurabant, fugiebant ludos, detrectabant arma turpique 'squalore
corpora torpescere sinebant. Vivebant neque bello neque paci idonei, et neque privatim neque publice,
neque sibi neque aliis utiles ita vitae curriculum conficiebant, ut veluti naves nullum sui vestigium relin-
querent: quo factum est ut ad inopiam turpitudo, ad turpitudinem ignominia accederet. Quodsi in reliqua
Graecia firma tum et integra stetisset patrum virtus, minus fortasse perniciosa fuisset vis malorumin
rem publicam Lacedaemoniorum velut agmine facto irruentium: sed ubi totum corpus languescit, vix
unum vel alterum membrum sanum esse potest ct integrum. Tot autem et tanta omnium illecebrarum
genera ea aetate in genus humanum invaserunt, quibus procul a se habendis vix veteres illi Spartani,
Lycurgi aequales, nedum degeneres ipsorum filii pares fuissent. De quibus quum multi scripserint
atque hoc loco accuratius disserere et longum sit et a consilio nostro alienum, pauca tantum pro-
ferre satis habemus.

Nam quum bellica Lacedaemoniorum virtus et fortitudo per totum orbem terrarum celebrarentur
multaeque gentes essent ac nationes quae peregrinorum militum opera in suis bellis uti quam ipsi
arma ferre militiaeque labores tolerare mallent, factum est ignavia horum hominum ac desidia, ut
omnia fere omnium populorum bella Lacedaemoniorum opera gererentur. Neque enim cyrus solus,
Artaxerxis frater, vel aliquanto post Carthaginiensium res publica exercitum ‚ cuius dux Xanthippus
erat, quum ex universa Graecia tum inprimis ex Laconica collegerat, verum etiam Graeci ipsi ex

³²) Dicti sunt hoc nomine, non quod ab antiquissimis temporibus discrimen aliquod civium fuerit, quod nullum
fuisse scimus — omnes enim Spartani, si a regibus discesseris, dignitate pares , neque Spartae neque in
caeteris civitatibus Doriensibus uili nobiles praeter reges: nam Bacchiadae apud Corinthios, si nobilitate prae
caeteris florebant, et ipsi a regia Heraclidarum stirpe descendunt, Aegidae vero, Therae posteri, non ex
eadem qua Spartani stirpe, sed ex Boeotia oriundi erant, Miiller Orchom. p. 329: quamquam sunt qui omnia
alia sentiant et nobiliores quosdam etiam apud Spartanos fuisse statuant, inter quos praeter Kortiimium et
Lachmannum inprimis Schlosserus nominandus est in Universalhistor. Uebersicht der Geschichte der alten
Welt T. 1. P. 1. 325—, sed quum ipsarum Lycurgearum legum contemptu nonnulli quasi capitis de-
minuti essent, reliqui qui optimo iure fruerentur ea ipsa de causa non praecipuo aliquo, sed eo quod anti-
quitus omnium suerat parium nomine appellati sunt. Eorum dignitas hereditatis quasi quodam iure a patribus
ad filios transmissa, quippe quae et a rei familiaris amplitudine et a puerilis institutionis liberalitate, ab honesto
denique quo nulli nisi locupaetes fruebantur otio penderet. Quamdiu enim omnium civium possessiones pares
erant, ‘omnes eodem iure vivebant: verum ex quo tempore alii ditiores, alii pauperiores erant, illi tantum rem
publicam capessebant civitatisque negotia gerebant. Iidem ἔκκλητοι appellantur a Xenophonte Hellen. 111,
3, 8, quos eosdem Persarum ὁμοτίμοις simillimos describit Cyrop. ΙΙ, 1, 8. vn, 5, 71. 1, ὅ, 5. Cf. C. F.
Hermanni Disputatio de condicione eorum, qui Homoei apud Lacedaemonios appellati sunt iu Antiqu. Lac.
Lib} iv. p. 152.

